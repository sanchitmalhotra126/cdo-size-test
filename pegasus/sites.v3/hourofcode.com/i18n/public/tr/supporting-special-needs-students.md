---
title: '"Kodlama Saati"nde, özel eğitime ihtiyacı olan öğrencileri desteklemek'
---
# "Kodlama Saati"nde, özel eğitime ihtiyacı olan öğrencileri desteklemek

Computer Science Education Week süresince, herkes "Kodlama Saati"ne katılabilir. Çoğunlukla, otizmli, DEHB'li veya özel eğitime ihtiyaç duyan diğer öğrenciler programlamayı sevdiklerini keşfettiler. Sınıfınızdaki öğrencileri, denemeleri için teşvik edin! Sınıfınız için kurgulayacağınız bu deneyimi ödüllendirirken tamamlamak yerine katılmayı baz alın. Bir saat içinde kaç tane bulmaca veya görevi tamamladıkları farketmeksizin, katılan herkese bir [sertifika](<%= resolve_url('https://code.org/certificates') %>) verebilirsiniz. [Eşli programlama (pair programming)](https://www.youtube.com/watch?v=vgkahOzFH2Q), öğrencilere, problemleri çözerken birlikte çalışmayı ve iş birliğini öğretmenin mükemmel bir yoludur.

## Çeşitli ihtiyaçları bağlantısız (unplugged) ve çevrimiçi eğitim içerikleriyle karşılayın.

Sınıfınızdaki her bir öğrenciye doğru etkinliği bulmak için, hem çevrim içi seçenekleri hem de bilgisayar gerektirmeyen bağlantısız (unplugged) seçenekleri göz önünde bulundurun. Bağlantısız etkinlikler öğrencilerin bilgisayar bilimi konseptiyle çalışmalarına olanak sağlar. [Big Event](https://studio.code.org/s/course1/stage/15/puzzle/1) isimli bulmaca, öğretmenlerin, öğrenci aksiyonları üzerinde kontrol sağlayabilmesi yoluyla, içeriği, her bir öğrencinin yetenekleri doğrultusunda belirlemeleri için mükemmel bir fırsat sunar.

Diğer öğrenciler içinse, doğrudan bilgisayarda çalışmak, bağlantısız seçeneğe oranla, onların daha fazla katılım sağlamalarına olanak tanıyabilir. Örneğin, işitme yetersizliği olan öğrenciler, çevrim için eğitim içeriklerinde tam bir katılım gösterebilirler.

Ayrıca, en kapsamlı seçenek, erişilebilir bir masaüstü veya dizüstü bilgisayara sahip olup olmamanıza göre de değişecektir.

Örneğin, hareket kabiliyeti ya da el becerileri kısıtlı olan öğrencileriniz mi var? Öğrencilerinizin, okulunuzdaki teknolojiye erişimleri varsa, öğrencilerinize veya teknoloji eğitimi veren öğretmene mevcut bilgisayarları ne şekilde kullandıklarını sorun.

## Duyu Yetersizlikleri

### Görme engelli öğrenciler

Ekran okuyucuya ihtiyacı olan öğrenciler için [Quorum eğitim içeriği](https://quorumlanguage.com/hourofcode/part1.html) mükemmel bir başlangıç noktasıdır. Quorum, özellikle görme engelli kullanıcıların, ekran okuyucularını daha kolay anlayabilmelerini sağlamak için bir tercüme dil olarak başladı. Zamanla herhangi bir kullanıcı için tasarlanan genel amaçlı bir programla dili haline geldi. Kodlama Saati eğitim içeriğinden tüm sınıfınızla faydalanabilirsiniz. Bir Kodlama Saati'nden daha fazlasını istiyorsanız, Quorum ekibi ekstra müfredat ve araç da sunuyor.

Öğrencilerin görme engelleri seviyesi çeşitlilik gösterebilir. Öğrencileriniz, teknoloji dersinde kullandıkları her şeyi Kodlama Saati'nde de kullanabilirler. Bunlar, daha büyük monitör, ekran büyütme yazılımı, yüksek kontrast ayarları, sesle kontrol veya herhangi bir şey olabilir.

### Duyma engelli öğrenciler

[Code.org eğitim içerikleri](https://studio.code.org/)nin tümü, sesli veya sessiz kullanılabilecek şekilde tasarlanmıştır. Tüm videolar alt yazılıdır. Bazı öğrenciler, daha yüksek ses düzeyi için kulaklıklarından da faydalanabilirler.

## Ayrıntılı bilgi

Bilgisayar bilimi eğitimi ve özel eğitim ihtiyacı olan öğrenciler hakkında daha fazla bilgi edinmek için [bu çevrim içi kitabı](<%= localized_file('/files/accommodating-students-with-disabilities.pdf') %>) okumanızı öneriyoruz.