---
layout: wide
---

# Kodlama Zamanı ve Bilgisayar Bilimi Eğitimi Haftası rehberi

Code.org çeşitli Kodlama Zamanı aktivitelerine Code.org, Kodlama Zamanı ve Bilgisayar Bilimi Eğitimi Haftası websitelerinde ev sahipliği yapacaktır. Güncel liste için [code.org/learn](http://code.org/learn).

Çeşitli birleştirici etkinliğe ev sahipliği yapmak istiyoruz, ancak birincil amacımız bilgisayar bilimine yeni olan öğrenci ve öğretmenlerin deneyimlerini iyileştirmektir. Lütfen bu belge yardımıyla aktivitenizin oluşumunu yönlendirin; hiçbir kodlama, bilgisayar programlama ve bilgisayar bilimi geçmişi olmayan bir kitleye hitap ettiğinizi unutmayın.

<a id="top"></a>

## İçindekiler:

  * [Öğreticiler eğitime dahil edilmesi için nasıl değerlendirilecek](#inclusion)
  * [Bir Kodlama Saati aktivitesi yaratmak için genel bilgiler](#guidelines)
  * [Nasıl gönderilir (1 Ekim 2014'e kadar)](#submit)
  * [Aktivitenizi tasarlamak için öneriler](#design)
  * [Marka patenti ile ilgili bilgiler](#tm)
  * [Takip Pikseli](#pixel)
  * [Öğreticilerinizi desteklemek, Bilgisayar Bilimi Eğitimi Haftası ve Kodlama Saati](#promote)
  * [Engelli öğrenciler için küçük bir not](#disabilities)

<a id="inclusion"></a>

## Öğreticiler eğitime dahil edilmesi için nasıl değerlendirilecek

Bir bilgisayar bilimi eğitimcisi komitesi, daha geniş bir eğitimci kitlesi tarafından yapılan anketleri de dahil ederek, nitel ve nicel ölçümlerle başvuruları sıralayacak.

**Öğreticilerin listede yukarılarda yer almasını sağlayacak durumlar:**

  * Yüksek kaliteli
  * Kendinden yönlendirmeli, hiçbir anlatıma ihtiyaç duymayan
  * Yeni başlayanlar için tasarlanmış
  * Yaklaşık 1 saat sürecek şekilde yapılmış
  * Birçok işletim sisteminde çalışacak şekilde yaratılmış (mobil ve tablet ortamları da dahil)
  * Birçok dilde çalışan
  * Her nüfus grubunda öğrenime dahil olma isteğini uyandıracak (özellikle azınlık gruplarında)
  * Sadece HTML+CSS web tasarımı odağında olmayan - (hedefimiz bilgisayar bilimi, sadece HTML kodlaması değil)

**Öğreticilerin listede aşağılarda yer almasına sebep olacak durumlar:**

  * Düşük kaliteli
  * Daha ileri düzeyde eğitime uygun (başlangıç düzeyine uygun olmayan)
  * Kısıtlı işletim sistemi platformlarında çalışabilen - İnternet platformlarında IE9+ ve en son sürüm Chrome, Firefox ve Safari'yi desteklemesi gerekir
  * Sadece İngilizce çalışan
  * Tek bir cinsiyete hitap eden (örneğin, tema olarak sadece erkekler için tasarlanmış)
  * Paralı bir eğitim sistemine yönlendirme amacıyla çalışan

**Öğreticiler listede aşağıdaki durumlarda yer ALMAZLAR:**

  * Öğretmenin yüksek bir seviyede katılımını ve önceden hazırlığını gerektirecek olan (diğer bir deyişle, öğrenciler için kendinden yönlendirmeli olmayan)
  * Bir saatten fazla uzun veya fazla kısa olan
  * Kaydolmayı gerektiren 
  * Ödeme gerektiren
  * Yükleme gerektiren
  * Sadece HTML + CSS web tasarımına odaklanmış
  * Son gönderim tarihinden sonra veya eksik bilgiyle gönderilmiş (detaylar aşağıda)

Neticede, Kodlama Saati kampanyasının amacı öğretmen ve öğrencilerin bilgisayar bilimine katılım oranını arttırmak, bu bilime herkesin ulaşabileceğini ve bunun “düşündüğünüzden daha kolay olduğunu“ göstermektir. Birçok şekilde hedef, öğrenci ve öğretmenlere daha az ve basit seçenekler vererek, ilk kez kullanan biri için en yüksek kaliteyi sunmak olmalıdır.

Ayrıca, Bilgisayar Bilimi Eğitimi Haftası 2013'ün, öğretmen ve öğrencilerden aldığımız geri dönüşlerle hesaplandığında müthiş bir başarıya ulaştığı sonucuna varıyoruz - 9-23 Aralık tarihleri arasında 20 milyon katılımcı yer aldı ve %97'si eğlendiklerini ve kampanyaya tekrar katılmak istediklerini söylediler!!

Sonuç olarak, mevcut listeler kesinlikle “yeterince iyi“, Kodlama Saatine yeni öğretici ekleme amacımız seçenekleri çoğaltmak da değil; amaç, öğrenciler için kaliteyi (veya yeniliği) arttırmak, 2014 kampanyasının küresel niteliğine hizmet edecek şekilde İngilizce bilmeyenler için de seçenekleri genişletmek diyebiliriz.

[**Başa dön**](#top)

<a id="guidelines"></a>

## Bir Kodlama Saati aktivitesi yaratmak için genel bilgiler

  * **Konu:** Bilgisayar bilimine veya programlamaya giriş (HTML'e değil).
  * **Amaç:** Yeni başlayanlara programlamanın ilk aşamasını tanıtmak.
  * **Tarz:** 
      * Bilgisayar bilimi sadece dahiler için değildir. Yaş, cinsiyet, ırk fark etmez. Herkes öğrenebilir!
      * Bilgisayar bilimi çeşitli ilgi alanlarını içinde barındırır. Herkes öğrenmeli!
      * Öğrencileri internet üzerinden arkadaşlarıyla paylaşabilecekleri bir şey yaratmaları için teşvik edin.
  * **Aktivite Çeşitleri:** 
      * **En iyi:** İnternetten yapılabilen, akıllı telefon uyumlu veya internetsiz de çalışabilen, bilgisayar olmadan bilgisayar bilimi konseptlerini öğretebilecek aktiviteler. (bakınız <http://csunplugged.com/>). 
      * **Uygun, ama tercih edilmeyen:** Yüklenebilir uygulamalar, masaüstü uygulamaları veya oyun konsolu aktiviteleri.
  * **Format:** Kendinden yönlendirmeli öğreticiler veya dersler, tercihen bir öğretmen tarafından yönetilebilir. Bir saatlik ucu açık bir aktivitenin aksine, bu aktivitede yönlendirmeler olmalıdır. En iyisi, anlatımların ve öğreticilerin programlama platformuyla birleştirilmesidir. Böylelikle ayrı sayfa veya pencerelerde açık olan öğretici ve programlama platformu arasında sürekli gidip gelme sorunu ortadan kalkmış olur.

[**Başa dön**](#top)

<a id="submit"></a>

## Nasıl gönderilir (1 Ekim 2014'e kadar)

[Kodlama Saati gönderim sayfasını](https://docs.google.com/a/code.org/forms/d/16FZ2a24YsZzhoCiThzUf1DI7nkuYG5sJURMEPd3wDvU/viewform) ziyaret edin ve adımları takip ederek öğreticinizi gönderin.

**İhtiyacınız olanlar:**

  * İsminiz, logonuz (jpg, png, vs.)
  * Kodlama Saati aktiviteniz için pazarlama görselinizin URL'si. Görseller tam olarak 446 x 335 çözünürlükte olmalıdır. Eğer uygun bir fotoğraf sağlanamazsa, biz sizin için öğreticinizin ekran görüntüsünü çekebiliriz VEYA öğreticinizi listeye koymayabiliriz.
  * Logonun URL linki
  * Aktivitenin adı
  * Aktivitenin URL linki
  * Öğretmen notlarının URL linki (isteğe bağlı, detaylar aşağıda)
  * Aktivitenin açıklaması (hem masaüstü hem mobil görüntülemeye uyumlu) 
      * **Masaüstü görünümü için maksimum karakter sayısı:** 384
      * **Mobil görünümü için maksimum karakter sayısı:** 74
      * Lütfen açıklamanızda etkinliğin genel anlamda öğrenci tarafından mı yoksa öğretmen tarafından mı yönlendirildiğine yer verin. Ek olarak, bazı okullar Kodlama Saati aktivitelerinin Common Core veya Next Generation Science Standards uyumlu olup olmadığını bilmek isteyebilirler. Eğer aktivite bu standartlardaysa, bunu da açıklamanıza eklemeyi unutmayın.
  * Test edilmiş/uyumlu platformların listesi: 
      * **İnternet merkezli:** 
          * İşletim sistemleri - Mac, Win ve versiyonları
          * Tarayıcılar - IE8, IE9, IE10, Firefox, Chrome, Safari
          * iOS mobil Safari (mobile uyarlanmış)
          * Android Chrome (mobile uyarlanmış)
      * **İnternet merkezli olmayan:** Yerli kod için platform belirtin (Mac, Win, iOS, Android, xBox ve diğerleri)
      * İnternetsiz
  * Desteklenen diller listesi ve uygun format: 
      * Öğreticiler 2 karakterli dil kodu kullanarak hangi dilleri desteklediğini belirtmelidir. Örneğin, EN - İngilizce; TR - Türkçe
      * Eğer dille ilgili daha fazla bilgi vermek gerekliyse, kısa çizgi kullanılabilir. Örneğin, FR-BE - Fransızca (Belçika) veya FR-CA - Fransızca (Kanada)
      * ***Not: Dil saptaması öğreticiyi yapan kişinin görevidir, biz sadece elimize ulaşan URL'yi kullanıcılara yönlendireceğiz.*** 
  * Eğer çevrimiçi bir öğretici gönderirseniz, bunun [COPPA uyumlu](http://en.wikipedia.org/wiki/Children's_Online_Privacy_Protection_Act) olup olmadığını bilmemiz gerekir.
  * Belirli sınıflar için önerilen seviyeler. Bunun için [Bilgisayar Bilimi Öğretmenleri Derneği K-12 Standartları](http://csta.acm.org/Curriculum/sub/K12Standards.html) 'nı referans göstererek sınıflara uygun seviyeleri saptayabilirsiniz. Örnek sınıf seviyeleri aşağıdaki gibidir: 
      * İlkokul: K-2 veya 3-5 seviyeleri
      * Ortaokul: 6-8 seviyeleri
      * Lise: 9-12 seviyeleri
      * Her yaş için
  * Lütfen önerilen bilgisayar bilimi bilgi düzeyini seçilen seviyede belirtin: Başlangıç, Orta veya İleri. Kodlama Saati websitesi Başlangıç seviyesi aktivitelerini göze çarpacak şekilde renklendirecektir. Eğer orta ve ileri düzey Kodlama Saati Aktiviteleri düzenlemek isterseniz, lütfen önceden edinilmiş olması gereken bilgi düzeyini aktivitenizin açıklamasına yazın.
  * Teknik gereklilikler: 
      * Daha net bir şekilde katılımı takip edebilmek için, her üçüncü parti öğretici ortağının Kodlama Saati öğreticilerinin başına ve sonuna 1-piksel takip görüntüsü yerleştirmelerini istiyoruz. Başlangıç sayfasına bir başlangıç piksel-görüntüsü ve son sayfaya da son bir piksel-görüntüsü yerleştirin. Ara sayfalara piksel yerleştirmeyin. Daha fazla detay için Takip Pikseli bölümüne göz atın. 
      * Aktiviteyi bitirirken, kullanıcılar <http://code.org/api/hour/finish> sayfasına yönlendirilmelidirler. Bu sayfada aşağıda sıralananları yapabilirler: 
          * Kodlama Saatini bitirdiklerini sosyal medyada paylaşabilirler
          * Kodlama Saatini bitirdiklerine dair bir sertifika alabilirler
          * Hangi ülkelerin/şehirlerin Kodlama Saatinde en yüksek katılım oranlarına sahip olduğunu görebilirler
          * Aktivitenizde bir saat geçiren ancak aktiviteyi tamamlamamış kullanıcılar için, lütfen “Ben bir Kodlama Saatimi bitirdim“ diyen bir buton bulundurun. Bu buton yine <http://code.org/api/hour/finish> sayfasına yönlenmelidir. 
  * ***(Tercihe bağlı)*** Çevrimiçi yapılan ve haftanın (8 Aralık 12:01'den 14 Aralık 23:59'a kadar) aktivite ölçümlerini soran bir devam anketi/formu linki ile devam edeceğiz. 
      * Çevrimiçi aktiviteler için (özellikle akıllı telefon/tablet uygulamaları): 
          * Kullanıcı sayısı
          * Görevi tamamlayanların sayısı
          * Ortalama görev tamamlama süresi
          * Tüm kullanıcıların yazdığı kodların satır sayısı toplamı
          * Daha fazla öğrenim için devam edenlerin sayısı (görevi bitirdikten sonra sitenizde diğer görevlere de gidenlerin sayısıyla ölçülür)
      * Çevrimdışı aktiviteler için 
          * Aktivitenin kağıt versiyonunun indirilme sayısı (uygulanabiliyorsa)

[**Başa dön**](#top)

<a id="design"></a>

## Aktivitenizi tasarlamak için öneriler

**Bilgisayar Bilimi Eğitimi Haftası logosunu öğreticinize ekleyin.** Bilgisayar Bilimi Eğitimi Haftası logosunu ([küçük](https://www.dropbox.com/s/ojlltuegr7ruvx1/csedweek-logo-final-small.jpg) veya [büyük](https://www.dropbox.com/s/yolheibpxapzpp1/csedweek-logo-final-big.png)) öğreticinize ekleyebilirsiniz, ancak bu zorunlu değildir. Ayrıca ,“Code.org Ortaklığında“ logosunu kullanabilmek için bize ulaşabilirsiniz. ***Bu logo yalnızca Code.org tarafından yazılı, özel bir izin verilerek kullanılabilir.*** Biz bir Kodlama Saati logosu da yaratabiliriz, ama şu an için bir logomuz yok. Hiçbir şart altında Code.org logosu ve ismi kullanılamaz. İkisinin de hakkı saklıdır ve 3. parti marka isimleriyle birleştirilip kullanılamaz.

**Ortalama bir öğrencinin rahatlıkla bir saat içerisinde aktiviteyi bitirebileceğinden emin olun.** Dersin sonuna aktiviteyi çabuk bitiren öğrenciler için ucu açık bir başka aktivite daha koymayı düşünün. Çoğu çocuğun bilgisayar bilimi ve kodlamaya tamamen yeni başlıyor olduğunu unutmayın.

**Öğretmen notlarını ekleyin.** Çoğu aktiviteler öğrenciler tarafından yönlendirilmelidir, ancak eğer aktivite bir öğretmen tarafından yönletiliyorsa, lütfen ayrı bir URL'ye, açık ve basit yönlendirmeler kullanarak aktivitenizin bir öğretmen notunu yükleyin. Acemi olan sadece öğrenciler değil, bazı öğretmenler de bu konuda acemi olabilir. Şu bilgileri ekleyin:

  * Öğreticimiz en iyi aşağıdaki platform ve tarayıcılarda çalışır
  * Akıllı telefonlarda çalışır mı? Peki ya tablerlerde?
  * Takım çalışmasını öneriyor musunuz? 
  * Sınıf için kullanım ile ilgili dikkat edilmesi gerekenler nelerdir? Örneğin, eğer videolar varsa, öğretmene videoları projeksiyon kullanarak tüm sınıfın görebileceği şekilde izletmesini tavsiye edin

**Aktivitenin sonunda yapıcı geri bildirimler.** (Örneğin: “10 seviye bitirdin ve döngüleri öğrendin! Harikasın!“)

**Sosyal medyayı dahil edin.** (Uygun yerlerde) Öğrencilerin sosyal medyada gönderi paylaşmalarını sağlayın, örneğin “________ ile bir Kodlama Saati bitirdim. Ya sen? #HourOfCode“ veya “Ben bir Kodlama Saatini - #HourOfCode - Bilgisayar Bilimi Eğitimi Haftasının - #CSEdWeek - bir parçası olarak bitirdim. Ya sen? @Scratch.” **#HourOfCode** etiketini kullanın (büyük H, O, C harfleri ile)

**Aktivitenizi İngilizce dışında dillerde yaratın.** Bu seneki kampanyayı uluslararası düzenlemeye odaklanıyoruz ve İngilizce bilmeyen katılımcılarımıza da bir takım aktiviteler sunabilmek isteriz.

**Aktiviteyi toplum için önemli bir içerikte anlatın veya bağlantı kurun.** Öğrenciler dünyayı bilgisayar programlama ile daha iyiye taşıyabileceklerini gördüklerinde bu beceri bir süper güce dönüşecek!

**Öğrenciler öğreticinizi denemeden kayıt veya ücret istemeyin.** Kayıt veya ücret isteyen öğreticiler listeye eklenmeyecektir

**Öğreticinizin [İkili Takım halinde](http://www.ncwit.org/resources/pair-programming-box-power-collaborative-learning) kullanılabileceğinden emin olun.**

Okul ortamındaki ikili takımlarla ilgili üç kural:

  * Sürücü fare ve klavyeyi kontrol eder.
  * Yol gösterici öneri yapar, hataları gösterir ve sorular sorar. 
  * Öğrenciler rollerini bir öğreticide en az iki kez değiştirmelidir.

İkili Takım Olmanın Avantajları:

  * Öğrenciler, öğretmene güvenmek yerine birbirlerine yardımcı olabilirler
  * Kodlamanın yalnız yapılan bir aktivite olmadığını, aslında sosyal iletişim gerektirdiğini görürler
  * Her sınıfta veya laboratuvarda birebir ders için yeterince bilgisayar bulunmayabilir

[**Başa dön**](#top)

<a id="tm"></a>

## Marka patenti ile ilgili bilgiler

Şimdiye kadar yaklaşık 40 milyon öğrencinin Kodlama Saatine katılımı ve katılan öğretmenlerin %97'sinin bizden etkinliğin her yıl yapılmasını istemesi üzerine, biz de büyük bir bağlılıkla ve hiçbir kafa karışıklığına meydan bırakmaksızın Kodlama Saatinin her yıl gerçekleştirilen bir hareket haline gelmesi için adımlar atıyoruz.

Bunun bir parçası da marka olarak "Hour of Code"'un (Kodlama Saati) karışıklığa sebebiyet vermemek adına korunmasıdır. Çoğu öğretici ortaklarımız "Hour of Code"'u web sitelerinde kullandılar. Biz bu kullanımı önlemek istemiyoruz, ancak bazı kısıtlamalara uymasını istiyoruz:

  1. "Hour of Code"'a yapılan bir referans marka isminden çok, bu isim altında gelişen köklü harekete hitap etmelidir. Doğru kullanım: "ACMECorp.com'daki Kodlama Saatine (Hour of Code) katılın". Yanlış kullanım: "ACME Corp'un Kodlama Saatini (Hour of Code) deneyin."
  2. "TM" işaretini "Hour of Code" yazdığınız her yerde kullanın, hem web sitenizde hem uygulama açıklamalarınızda
  3. Web sitenizin içeriğinde (veya alt kısımdaki bilgi alanında) Bilgisayar Bilimi Eğitimi Haftası ve Code.org web sitelerinin linklerini paylaşın ve onlardan şu şekilde bahsedin:
    
    ***"'Hour of Code' ülke çapında Bilgisayar Bilimi Eğitimi Haftası [csedweek.org] ve Code.org [code.org] tarafından düzenlenen, milyonlarca öğrenciyi bir saat süresince bilgisayar bilimi ve kodlama ile tanıştırmayı amaçlayan bir girişimdir."***

  4. "Hour of Code"'u uygulama isimlerinde kullanmayın

[**Başa dön**](#top)

<a id="pixel"></a>

## Takip Pikseli

Daha net bir şekilde katılımı takip edebilmek için, her üçüncü parti öğretici ortağının Kodlama Saati öğreticilerinin başına ve sonuna 1-piksel takip görüntüsü yerleştirmelerini istiyoruz. (Başlangıç sayfasına bir başlangıç piksel-görüntüsü ve son sayfaya da son bir piksel-görüntüsü yerleştirin. Ara sayfalara piksel yerleştirmeyin).

Böylelikle Kodlama Saatlerini gerçekleştirmek amacıyla direkt olarak websitenizi ziyaret eden kullanıcıların sayısına ulaşabiliriz, ya da bir öğretmen tahtaya sizin URL'nizi yazdığında hangi kullanıcıların ziyaret ettiğini görebiliriz. Bu, daha net bir katılımcı sayısına ulaşmanızı sağlayarak daha çok yeni kullanıcı çekmenizi sağlayacaktır. Sona koyduğunuz pikseller ise aktivitenin tamamlanma oranlarını tespit etmemize yardımcı olacaktır.

Öğreticiniz kabul edildiyse ve son öğretici sayfasına eklendiyse, Code.org size özel bir takip pikselini öğreticinizle birleştirmeniz için verecektir. Aşağıda örneği mevcuttur.

***NOT: Bu, yüklenebilir uygulamalar için önemli değildir (iOS/Android uygulamaları, ya da masaüstüne indirilen uygulamalar)***

**AppInventor için örnek takip pikselleri:**

IMG SRC="http://code.org/api/hour/begin_appinventor.png/"

IMG SRC="http://code.org/api/hour/finish_appinventor.png/"

[**Başa dön**](#top)

<a id="promote"></a>

## Öğreticilerinizi desteklemek, Bilgisayar Bilimi Eğitimi Haftası ve Kodlama Saati

Herkesten kendi 1 saatlik öğreticisini kullanıcılarına tanıtmalarını ve desteklemelerini rica ediyoruz. Lütfen onları kendi Kodlama Saati sayfanıza yönlendirin. Kullanıcılarınız sizden öğreticiniz hakkında e-posta aldıklarında onlardan daha büyük bir geri dönüş alırsınız. Bilgisayar Bilimi Eğitimi Haftası adına düzenlenen Uluslararası Kodlama Saati kampanyasını bahane ederek kullanıcılarınızı diğerlerini de davet etmesi için teşvik edin, 100 milyon toplam katılımcıya ulaşmamıza yardımcı olun.

  * Kodlama Saati ve Bilgisayar Bilimi Eğitimi Haftasına websitenizde yer verin.  
    Örneğin: <http://www.tynker.com/hour-of-code>
  * Kodlama Saatini genel medya, sosyal medya, e-posta listeleri, vs. aracılığıyla **#HourOfCode** (büyük H, O, C harfleriyle) etiketini kullanarak destekleyin
  * Yerel bir etkinliğe ev sahipliği yapın ya da çalışanlarınızdan yerel okullarda ve yerel sosyal gruplarda bir etkinlik düzenlemelerini rica edin.
  * Kaynaklar Kitimizde daha detaylı bilgiler bulabilirsiniz (çok yakında).

[**Başa dön**](#top)

<a id="disabilities"></a>

## Engelli öğrenciler için özel bir not

Eğer görme engelliler için bir öğretici hazırladıysanız, ekran okuyucusu kullanacak katılımcılar için öğreticiyi vurgulamaktan mutluluk duyarız. Şimdiye dek elimize böyle bir öğretici ulaşmadı, ancak görme engelli öğrenciler için bir seçenek bulundurmak adına bir tane eklemek bizi gerçekten çok mutlu eder.

[**Başa dön**](#top)