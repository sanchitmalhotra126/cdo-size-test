## Pregătire pentru Hour of Code: 

**Alege un tutorial pentru elevi** 

- În secțiunea [tutoriale](/learn), alegeți una dintre teme pentru clasa dumneavoastră. 
- Parcurgeți tutorialul astfel încât să vă familiarizați cu el si să îi puteți ajuta pe elevi în timpul evenimentului Hour of Code. 
- Testați tutorialele pe computere si alte dispozitive ce vor fi folosite de elevi. Asigurați-vă că funcționează corespunzător (cu sunet și video). 
- Previzualizați pagina de felicitări pentru a vedea ce va fi afișat elevilor atunci când termină. 
- Dacă tutorialul ales funcționează cel mai bine cu sunet, asigurați căști, sau cereți elevilor să-și aducă propriile lor caști. 

**Planificați dinainte evenimentul, luând în considerare tehnologia pe care o aveți disponibilă** 

- Nu există suficiente dispozitive? Utilizați [programarea în perechi](http://http://www.ncwit.org/resources/pair-programming-box-power-collaborative-learning). Când se lucreaza În perechi, elevii se ajuta reciproc și se bazează mai puțin pe profesor. Ei vor vedea, de asemenea, că programarea este socială și colaborativă. 
- Lățimea de bandă este mică? Planificați proiectarea clipurilor video în fața întregii clase, astfel fiecare elev nu le va mai descărca individual. 

## În timpul evenimentului dumneavoastră Hour of Code 

**Motivați-i pe elevi - arătați-le un clip video** 

Încercați [aceste clipuri video](http://youtube.com/codeorg), în care Bill Gates, Mark Zuckerberg, fondatorul Black Eyed Peas, will.i.am fondator și starul NBA Chris Bosh vorbesc despre importanța pe care o are tehnologia computerelor și însușirea unui limbaj de programare. 
(Există versiuni de [1 minut](https://www.youtube.com/watch?v=qYZF6oIZtfc) [5 minute](https://www.youtube.com/watch?v=nKIu9yen5nc) și [9 minute](https://www.youtube.com/watch?v=dU1xS07N-FA)) 

**Entuziasmați-i pe elevi - pregătiți un scurt intro** 

Cei mai mulți copii nu știu ce este programarea și tehnologia computerelor. Iată câteva idei: 

- Explicați în cuvinte simple, oferind exemple de aplicații de care pe pasă atât băieților cât și fetelor (salvarea de vieți omenești, conectarea oamenilor, etc). 
- Încercați: "Gândiți-vă la lucruri din viața de zi cu zi care au nevoie de programare ca să poată funcționa: un telefon mobil, un cuptor cu microunde, un calculator, un semafor ... toate aceste lucruri aveau nevoie de un om de știință în tehnologia computerelor ca să poată construi și face sa funcționeze”. 
- Sau: “Tehnologia computerelor este este arta de a combina idei umane și instrumente digitale pentru a crește puterea noastră. Cercetătorii din domeniul tehnologiei computerelor, lucrează în atât de multe domenii: scriu aplicații pentru telefoane, ajută la vindecarea bolilor, crează filme animate, construiesc rețele de socializare, construiesc roboți care explorează alte planete și multe altele". 

## Începeți evenimentul dumneavoastră Hour of Code 

**Direcționarea elevilor către tutorial** 

- Scrieți link-ul către tutorial pe o tablă. 
- Recomandați elevilor să acceseze link-ul și să înceapă tutorialul. 

**Când elevii întâlnesc dificultăți** 

- Spuneți elevilor: "Întreabă 3, apoi pe mine. Întrebați 3 colegi de clasă, iar în cazul în care nu au un răspuns, atunci mă puteți întreba pe mine.”
- Încurajați-i pe elevi și oferiți suport pozitiv: "Te descurci de minune, continuă tot așa.” 
- E în regulă să răspundeți: "Nu știu. Hai să găsim o soluție împreună.” Dacă aveți dificultăți în rezolvarea unei probleme, puteți folosi momentul ca exemplu de învățare împreuna cu clasa: “Tehnologia nu funcționează întotdeauna în modul în care ne dorim. Împreuna, suntem o comunitate care învață" Și: "A învăța să programezi este ca învățarea unei noi limbi străine; nu poți fi fluent imediat."
 

**Ce puteți face dacă un elev termină mai devreme?** 

- Elevii pot încerca mai multe [tutoriale](/learn/beyond) 
- Sau, cereți elevilor care termină mai devreme să iși ajute colegii de clasă care au probleme cu activitatea.